<section class="informatie-sectie">
  <h1>Waarom VIP-IT?</h1>
  <p class="intro">
    <strong>
      Slechts 29% van de mensen met een visuele beperking heeft een baan. De
      initiatiefnemers/samenwerkende partners achter VIP-IT, willen ervoor
      zorgen dat dit percentage hoger wordt en dat meer mensen met een visuele
      beperking aan het werk kunnen.
    </strong>
  </p>
  <p>
    Dit doen wij door het opzetten van een toegankelijk IT-omscholingsprogramma
    met baangarantie. Dit betekent dat deelnemers na het succesvol afronden van
    de omscholing bij een werkgever aan de slag kunnen als softwareontwikkelaar.
    Dit beroep is veelgevraagd binnen de al krappe IT-sector en bedrijven hebben
    daardoor veel openstaande vacatures.
  </p>
  <p>
    Onderweg naar dat resultaat, leren wij en brengen wij kansen en
    oplossingsrichtingen in kaart om de (hernieuwde) stap van
    onderwijs/omscholing naar arbeidsmarkt voor werknemers met een visuele
    beperking te vereenvoudigen. En de ervaringen die wij daarin opdoen, maken
    wij bruikbaar en inzetbaar voor het inclusief maken van overige
    opleidingsprogramma’s.
  </p>
  <h2>Nú is het moment</h2>
  <p>
    De krapte op de IT-arbeidsmarkt is groot. Mensen met een visuele beperking
    willen graag aan de slag. Het omscholingstraject van VIP-IT biedt daarom
    alleen maar kansen. Voor kandidaten de kans op een nieuwe baan. Voor
    werkgevers de kans om nieuw IT-talent aan zich te binden en te laten zien
    hoe belangrijk het is om ook mensen met een beperking aan het werk te laten.
  </p>
  <h2>Wat houdt het project in?</h2>
  <p>
    VIP-IT wil het bestaande IT-omscholingsprogramma Make IT Work toegankelijk
    maken voor mensen die slechtziend of blind zijn. VIP staat voor Visually
    Impaired Person, wat zoveel betekent als mensen met een visuele beperking.
    VIP-IT bouwt voort op de ervaring, het netwerk en de succesvolle reputatie
    van Make IT Work. We starten met het programma Software Development bij de
    Hogeschool van Amsterdam. Na de eerste fase willen we verder opschalen naar
    een breder en landelijk aanbod van IT-omscholing voor mensen met een
    (visuele) beperking.
  </p>
  <h2>Wat is Make IT Work?</h2>
  <p>
    Make IT Work heeft ervoor gezorgd dat inmiddels meer dan 1000 personen zich
    hebben laten omscholen naar een nieuwe carrière als IT-professional. Tijdens
    het omscholingsprogramma wordt de kandidaat stap-voor-stap meegenomen
    richting een nieuwe carrière in de IT-sector. Door het inzichtelijk maken
    van de voorkeuren, interesses en motivatie van een kandidaat, wordt
    duidelijk of een IT-baan bij de kandidaat past. Ook wordt de kandidaat
    gekoppeld aan een toekomstig werkgever. Nadat de kandidaat en de werkgever
    afspraken hebben gemaakt over de toekomstige baan, wordt de kandidaat
    omgeschoold. Dit onderwijs wordt aangeboden door de Hogeschool van
    Amsterdam. De omscholing duurt ongeveer 5 maanden. Na een succesvolle
    afronding start de baan bij de werkgever.
  </p>
</section>
<style>
  .informatie-sectie {
    padding-top: 3em;
    padding-right: 15em;
    padding-bottom: 6em;
    padding-left: 15em;
  }
  h1 {
    text-align: center;
  }

  .intro {
    margin-bottom: 2rem;
    font-size: 2rem;
    text-align: center;
  }

  strong {
    font-weight: 500;
  }
  h2 {
    padding-top: 1em;
  }
</style>
